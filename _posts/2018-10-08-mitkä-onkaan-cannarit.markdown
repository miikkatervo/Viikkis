---
layout: post
title:  "Kapteenin viikkomaili 5/2018 - Mitkä onkaan Cännärit"
date:   2018-10-08
categories: fuksit
---
Morjensta! Museokierrokset onkin jo täyttyneet mukavasti, muistakaa loputkin ilmoittautua mukaan, sillä museon suorittaminen keväällä on vaikeampaa. Museokäyntiä ei myöskään voi välttää, eli nyt on paras hetki käydä kierroksella

Muita tärkeitä asioita on Cännäri-info, joka jouduttiin valitettavasti siirtämään ensi viikon tiistaille yliopiston tilakadon vuoksi. Joka tapauksessa tämä ei ole suuri menetys, eli tulkaa kaikki ensi viikon tiistaina paikalle!


## Sisällysluettelo
1.	[Tärkeää](#tärkeää)
	1. Fuksicruise 28.-30.11.
	2. Cännäri-info 16.10.
	3. Liity tiedotuskanaville
2. [Fuksi- ja kilta-asiat](#fuksi--ja-kilta-asiat)
	1. Museokierrokset
	2. SCI:n HalloweenJännäJännä 28.10.
	3. Fuksien juhlasitsit 6.11.


## Tärkeää

### 1. Fuksicruise
Marraskuun viimeisinä päivinä käy Itämeren aalloilla semmoiset tyrskyt että Tukholmassa asti tuntuu. Keskiviikkona 28.11. Maanmittarikillan, Fyysikkokillan, Inkubion, Automaatio- ja Systeemitekniikan killan ja Tietokillan fuksit ja vanhemmat opiskelijat valtaavat Helsingistä Tukholmaan suuntaavan Silja Symphony -aluksen. Luvassa on vauhtia ja vaarallisia tilanteita sekä merellä, että maalla, sillä torstaina käymme heittämässä ylävitoset länsinaapurin kollegoidemme kanssa Tukholman Kungliga Tekniska Högskolanilla. Takaisin tuttuun ja turvalliseen Itäiseen Satamakaupunkiin ankkuroidumme yöllisen paluumatkan jälkeen perjantaina aamupäivällä.

* MITÄ? Menopaluuristeily Tukholmaan ja vierailu KTH:lla 
* MILLOIN? 28.11 klo 17 - 30.11. klo 10:30 
* DC? Haalarit 
* MIKSI? Koska 400 opiskelijaa ruotsinlaivalla on loistoidea!

Tänä vuonna fuksien ilmoittautuminen tapahtuu AS:n sivujen kautta tästä <http://as.ayy.fi/ilmo/fuksicruise18> 

HUOM! Ilmo aukeaa 3.10 klo 12:00.

Osallistumalla Fuksicruiseen saat pisteen pisteet/kilta - Fuksicruise
{: .kilta}

### 2. Cännäri-info 16.10 klo 16:00 @ T-Talo T3
Tietokillan fuksien bileiden suunnittelu pistetään jälleen kerran käyntiin. Paniikissa olette varmaankin huomanneet aikaisempien vuosien juhlien julisteita. Nyt on teidän vuoronne!

Infotilaisuudessa 11.10. klo 16:00 T-talolla kerrotaan mistä ihmeestä tässä on oikein kyse. Kuuulette vanhoilta tekijöiltä vinkit ja pääsette aloittamaan omien bileittenne suunnittelun.

Tekemällä töitä Cännärien eteen saat pisteen pisteet/teekkarikulttuuri/työ - Cännärit!
{: .tyo}

### 3. Liity tiedotuskanaville
Saat tärkeät tiedotteet jatkossa varmemmin, kun liityt fuksien omalle tiedotuskanavalle <https://t.me/tikfuksitiedotus18> (Telegramissa @tikfuksitiedotus18). Lisäksi liity koko killan yhteiselle tiedotuskanavalle <https://t.me/tiktiedotus> (Telegramissa @tiktiedotus)


## Fuksi- ja kilta-asiat

### 1. Museokierrokset
Ilmoittaudu ohjatulle kierrokselle Polyteekkarimuseoon. Käymällä ohjatun kierroksen läpi opit teekkareiden historiasta tärkeimmät palat ja olet oikeutettu kierroksen jälkeen Polyteekkarimuseo-fuksipisteeseen.

Alla olevissa linkeissä on kirjoittamishetkellä vielä tilaa
* <https://tietokilta.fi/tapahtumat/ilmot/museokierros20181>
* <https://tietokilta.fi/tapahtumat/ilmot/museokierros20184>
* <https://tietokilta.fi/tapahtumat/ilmot/museokierros20185>
* <https://tietokilta.fi/tapahtumat/ilmot/museokierros20186>

Kannattaa ehdottomasti käydä museossa näin syksyllä, sillä museo lähtee remontin alta pois vuoden vaihteessa, eikä väistötilan olemassaolo ole varmaa.

Osallistumalla museokierrokseen saat pakollisen pisteen pisteet/master - Polyteekkarimuseo
{: .master}

### 2. SCI:n HalloweenJännäJännä 28.10
Yöt pimenevät. Ulkona kuuluu tuulen ulvontaa. Ovet menevät säppiin viimeisten auringonsäteiden kadotessa mustien vuorten taa. Pelottaako? 

Ei vielä… 

Mutta kohta pelottaa! Hirveääkin hurjempi HalloweenJännäJännä vie nimittäin SCI:n fuksit ennenäkemättömälle seikkailulle luurankojen ja kauhujen maailmaan. Laita siis jännä päälle jo nyt, ja valmistaudu kauhistumaan sunnuntaina 28.10! Seikkailun jälkeen ilta jatkuu sitseillä teemaan sopivasti Sahalla.

Lisätietoja tulee myöhemmin.

Osallistumalla tapahtumaan saat pisteen pisteet/vapaa - SCI-piste!
{: .vapaa}

### 3. Fuksien juhlasitsit 6.11.
Fuksien juhlasitsit lähestyvät ja sitsit ovat 6. marraskuuta. Eli save the date! Lisätietoa tulee pian.

Osallistumalla sitseille voit saada pisteen pisteet/teekkarikulttuuri - Sitsit pisteen!
{: .teekkarikulttuuri}