---
layout: post
title:  "Kapteenin maili 1/2021 - Opinnot ovat alkaneet"
date:   2021-09-28
categories: fuksit
---

Heipä hei fuksit! Tässä on teidän ensimmäinen kapteenin maili. Lähettelen teille epäsäännöllisen säännöllisesti kapteenin mailia pitääkseen teidät ajantasalla tärkeimmistä fuksivuoden tapahtumista. Kapteenin maileissa on tärkeää infoa, joten lukekaa nämä ajatuksella läpi.

## Sisällysluettelo
1.	[Tärkeää](#tärkeää)
	1. Ilmoittaudu fuksisitseille!
	2. Otatarhan ajot ja Lakinlaskijaiset torstaina 30.9.
2. [Fuksi- ja kilta-asiat](#fuksi--ja-kilta-asiat)
	1. Kapteenin wartit ja museokierrokset
	3. Muita tapahtumia

## Tärkeää

### 1. Ilmoittaudu fuksisitseille!
Fuksisitsit ovat fuksien ensimmäinen kosketus sitsimaailmaan. Sitseillä Smökki katetaan koreaksi, pukeudutaan siististi, ja nautitaan maukas kolmen ruokalajin illallinen railakkaan seuran ja laulun kera. Lisäksi illan aikana tullaan näkemään esiintymisiä – tylsää ei kerkeä tulla! Smökissä sitsejä ennen on cocktail-tilaisuus klo 17:30 ja itse sitsit alkavat klo 18:00 gongin kumahtaessa.

Älä säikähdä, jos sitsit ovat täysin vieras konsepti. Edellisenä päivänä eli tiistaina 12.10. pidetään 16:15-16:45 T1-salissa infotilaisuus, jossa fuksit perehdytetään sitsikulttuuriin.

Sitsit ovat olennainen osa teekkarikulttuuria, ja sitseihin liittyy paljon erilaisia tapoja ja käytäntöjä. Opiskelijaelämästä jää kohtuuttoman suuri osa näkemättä, jollei yksillekään sitseille osallistu. Tule siis fuksisitseille kokemaan yksi opiskelijakulttuurin hienoimmista ilmiöistä ja nauttimaan erinomaisista tarjoiluista.

Sitsit kustantavat fukseilta 10e, muilta 20e.

Sitsien loputtua siirrytään jatkoille Rantasaunalle, kannattaa siis napata jo sitseille mukaan saunatarvikkeet sekä halutessasi käteistä virvokkeita varten!

Ilmoittautuminen aukeaa perjantaina 1.10. klo 14 ja löytyy <a href="https://tietokilta.fi/tapahtumat/1628">täältä</a>. Ilmoittautumien on sitova ilmon sulkeuduttua. 


* MITÄ: Ainutlaatuiset fuksisitsit!
* MISSÄ: Servin Mökki, Jämeräntaival 4
* MISSÄ ON JATKOT? Rantasauna, Jämeräntaival 5:sen takana
* MILLOIN: Keskiviikkona 13.10. klo 17:30 alkaen
* MAKSAA: Fuksit 10e, muut 20e
* DRESSCODE: Miehillä tumma puku ja naisilla cocktailmekko

Fuksisitseistä saat fuksipistekorttiisi fuksisitsi-pisteen.
{: .kilta}

### 2. Otatarhan ajot ja Lakinlaskijaiset torstaina 30.9.
Lakinlaskijaispäivä käynnistetään tänäkin vuonna Otatarhan ajoilla, eli kilpailulla, josta ei vauhtia tai hauskanpitoa puutu! Tapahtuma alkaa kello 13 Alvarin aukiolla. 

Haasta kisaan itsesi ja muut, suunnittele mahtavin kulkupeli, toteuta se ja tule taistelemaan voitosta vuoden tiukimpiin aika-ajoihin Alvarin aukiolle! Perinteisesti jokaisen killan fuksit ovat osallistuneet tähän F1-kilpailujakin hurjempaan mittelöön itsetehdyllä, ei-moottoroidulla ajoneuvolla. Pisteitä on jaossa ajokin tyylikkyyden ja nopeuden lisäksi myös tiimin meiningistä. Kisassa parhaiten menestyneet palkitaan ruhtinaallisesti. <a href="https://www.facebook.com/events/829813341012574/?ref=newsfeed">Tässä</a> on linkki tapahtumaan.

Jos et ole ollut rakentamassa ajokkia, niin saavu silti paikalle kannustamaan Tikin fuksit voittoon! Ajojen jälkeen on myös hyvä hetki tulla fuksikapteenilta kysymään fuksipisteitä. Tapahtumasta saa Otatarhan ajot -fuksipisteen, jos tulee paikalle kannustamaan TiKin joukkuetta ja juoksee ajokin mukana. Tapahtumasta saa myös työpisteen, jos on käyttänyt noin 5h aikaa ajokin rakentamiseen.

Illalla on sitten loppuunmyyydyt <a href="https://www.lakinlaskijaiset.fi/">Lakinlaskijaiset</a>. Jos et ehtunyt vielä saada lippua, niin kannattaa olla valppaana jos joku myisi esimerkiksi Telegramissa oman lippunsa. Yleinen paikka jälleenmyyntiin on <a href="https://t.me/otaniemi">#otaniemi</a>.

## Fuksi- ja kilta-asiat

### 1. Kapteenin wartit ja museokierrokset marraskuussa

Loka-marraskuussa tulee olemaan mahdollisuus osallistua Kapteenin wartille ja polyteekkarimuseokierrokseen. Teen niistä doodlet lähiaikoina, joista te pääsette varaamaan itsellenne sopivan ajan wartille ja kierrokselle. Museokierrokset tulevat olemaan alustavasti viikolla 46. Kapteenin wartti ja museokierros ovat pakollisia fuksipisteitä.


### 2. Muita tapahtumia

Muistakaa käydä säännöllisesti katsomassa <a href="http://tietokilta.fi/">tietokilta.fi</a>-sivuilta tulevia tapahtumia. Kaikki killan tapahtumat ovat teitä varten, joten menkää oma-aloitteisesti mukaan muihinkin kuin fuksitapahtumiin. Killan tapahtumat ovat iha sikke hauskoja ja niissä pääsee tutustumaan killan toimikuntiin ja vanhempiin opiskelijoihin.

